---
layout: post
title:  Звіт директора табору "ДИВОСВІТ"
date:   2014-06-23 13:07:27
---
**_ЗВІТ_**

**_про проведену роботу в таборі «Дивосвіт» на базі Закладу_**

**_«Загальноосвітня школа І-ІІІ ступенів №22 Вінницької міської ради»_**

Літо 2014! Дні з 03 червня по 20 червня стали яскравою сторінкою життя для нас : вихованців та вихователів оздоровчого табору «Дивосвіт».

І зараз ми пропонуємо вам помандрувати сторінками нашого життя в таборі, які розкажуть про найцікавіші пригоди, культурно-виховні заходи, які найбільше запам'яталися.

Отже,  перша мандрівка - «**Від знайомства до порозуміння»**

03 червня зустрілися,  познайомилися і вирішили назвати свої загони. В цей же день була вивчена речівка,  загонова пісня,  обрана емблема та випущена газета. А вже 04 червня прикрасили загонові кімнати і взяли участь у святковому відкритті табірної зміни.

Й попливли за днями дні.

Ми відпочивали і росли,

Малювали і співали,

Про спорт не забували.

А тому наша друга мандрівка - **«Ми у дружньому колі Дивосвітівців»**

Вихованці табору були активними учасниками усіх загально- табірних заходів,  конкурсів,  змагань.

У день Охорони довкілля кожен загін представив композицію «Природні дива». Діти готувались з великим ентузіазмом,  проявляли свою творчість і фантазію. Старання дітей було об'єктивно оцінено і нагороджені грамотами. Також в цей день ми провели екологічну гру « Пошук скарбів».

За дні табірної зміни навчилися танцювати і співати, готуючись до конкурсу «Дитяче євробачення» та «Алло, ми шукаємо таланти», проявляли майстерність у конкурсах пісні та майстерно представили свої таланти в різних амплуа. Наш табір особливо запам'ятає ці дні : «День Дитинства» та «День розквіту талантів» своїми цікавими виступами , змістом і уявою.

У нашому таборі вже стало традицією святкувати День індіанця. Діти прикрашають свої кімнати,  продумуючи все до дрібниці. Врешті-решт кімната сяє по-індіанському! Другим етапом святкування є захист свого племені.

13 червня в таборі був День казки. Кожний загін представляв казку на новий лад. Дійство, яке підготували вихованці було чудовим, музичним та з родзинкою.

В цьому році ми провели конкурс «Міс та Містер Бантика»,який проходив в рамках «Дня Бантика». Кожний загін презентував свій номер та прикрасив класну кімнату оригінальними бантиками.

«День краєзнавства» - це чудовий привід згадати свою історію,чим багата наша держава та тих людей,які будували її. В рамках цього дня ми провели ігрову програму «Козацькому роду нема переводу». Учні підготували виставку народного мистецтва.

На «День здоров'я» у нас пройшли спортивні змагання та ігрова програма «Ключи від країни Дивосвіт».

Особливо запам'ятається всім "День навколо світу»,де кожний загін презентував певну країну. Шоу було цікавим,пізнавальним та захоплюючим.

Третя мандрівка - **«Я і колектив»**

У нашому таборі відбувалось багато різних цікавих заходів, а також провели бесіди про екологію , про права та обов'язки дитини, «Цікавинки світу», зробили багато цікавих стіннівок та підготували різноманітні виставки.

Ми газети випускали,

Проводили анкетування,

Активістам усім нашим

Склали привітання.

Наступна мандрівка - **«Марафон ігор»**

Ми добре знаємо,  що граючись ми не тільки відпочиваємо,  а й те,  що ігри несуть оздоровче,  інтелектуальне,  морально-естетичне та інші спрямування. Перебуваючи на свіжому повітрі,  в загонах використовували,  як індивідуальні,  так і колективні ігри.

Найулюбленішими іграми були «Веселі походеньки», «Пошук скарбів»,гра в футбол,  в класи. В дні,  коли ішов дощ,  нам допомагала ігрова кімната,  де діти грали в шахи,  в шахмати,  складали мозаїки до казок.

Ми помандруємо іще в одне цікаве місце - «**Різні в світі є країни»**

Різні в світі є країни,

Різні люди є на світі.

Різні гори,  полонини,

Різні трави,  різні квіти.

А ще є країна радості,  дитинства,  дозвілля...

Країна подорожей привела нас на майстер-клас з прикладного мистецтва в Палац дітей та юнацтва. А ще ми побували в країні Лялькового театру,  в країні екзотичних тварин, лабіринтів та 7-D кіно, відвідали театральні вистави та бібліотеку.

По «Дивосвіту» ми крокували

І нітрохи не нудьгували.

Наступну мандрівку ми здійснемо до наших вихователей - **«Вожаті у нас просто...»**

Можна жить,  а можна існувати,

Можна думать,  можна повторяти.

Та не можуть душу зігрівати

Ті, що не палають,  не горять!

Команда вихователів нашого табору - це творчі, енергійні, працьовиті і невтомні люди. Це вони допомагали душі кожної дитини розкритися, немов квітка.

І ось остання мандрівка - **«Остання лінійка»**

На ній були підбиті всі підсумки нашої роботи. Діти були нагороджені грамотами та чудовими призами. Останній раз звітують командири загонів,  останній раз звучать речівки, девізи, пісні, гімн і в кожного на устах слова: «До побачення «Дивосвіт» - 2014» до зустрічі «Дивосвіт» - 2015!»

Ось ми з вами мандрували

І про себе розказали.

Про все розповісти вам

Ми дуже старалися,

Як жилося в нашім таборі,

Сказати намагалися.

  
Дата: 2014-06-23 13:07:27