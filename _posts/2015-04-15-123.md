---
layout: post
title:  Свято-конкурс «Довга коса - дівоча краса!»
date:   2015-04-15 12:18:52
---
7 квітня у нашій школі було проведено свято-конкурс «Довга коса - дівоча краса!», відкритий виховний захід педагога-організатора Романюк І.А. Свято найяскравішої ознаки дівочої краси, гордості і окраси дівчини - її косам. Метою цього заходу було ознайомити учнів з символом українського народу - дівочою косою, що є ознакою цнотливості, честі, краси, багатства, сформувати в учнів уявлення про давній народний звичай - вшанування дівочої коси, як символу гідності та честі кожної дівчини.

На початку свята відбулося дефіле учениць школи, які мають довге волосся. У цьому дефіле участь взяли близько 90 дівчат із початкової та старшої школи. Безпосередньо у конкурсі змагалися учениці 8, 9 та 10 класів. Упродовж конкурсу вони мали презентувати себе, зробити зачіску за 5 хвилин, відповісти на запитання, пов'язані із народними віруваннями стосовно дівочого волосся та коси. Але найяскравішим моментом була інсценізація весільного обряду розплітання коси нареченої. Ми зробили спробу повернути до життя ще один із призабутих звичаїв нашого народу - вшанування дівочої коси. І хочеться вірити, що він оживе, наповниться новим змістом для нового покоління. Бо, щоб не казали і хоч як не переконували нас про старомодність коси, а все-таки в довгій дівочій косі є своя принада, щось ніжне і близьке, щемливе і священне.

![](/assets/tiger-1429088679.jpg)

![](/assets/tiger-1429088747.jpg)

![](/assets/tiger-1429088778.jpg)

![](/assets/tiger-1429088808.jpg)

![](/assets/tiger-1429088882.jpg)

![](/assets/tiger-1429088909.jpg)

![](/assets/tiger-1429088954.jpg)

![](/assets/tiger-1429088986.jpg)

![](/assets/tiger-1429089114.jpg)

![](/assets/tiger-1429089139.jpg)  

  
Дата: 2015-04-15 12:18:52