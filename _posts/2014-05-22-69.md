---
layout: post
title:  Декадник молодого спеціаліста - 2014
date:   2014-05-22 13:34:09
---
**Декадник молодого спеціаліста - 2014**

«Молодість + талант = творчий молодий учитель» - саме під таким девізом проходив у цьому навчальному році Декадник молодих спеціалістів, головною метою якого було підвищення професійної компетентності молодих педагогів.

Декадник складався з декількох етапів: «Тижня успіхів молодого вчителя», в рамках якого молоді педагоги провели цікаві відкриті уроки та заходи, виставки методичних напрацювань та представлення власного хобі «Творчий портрет молодого вчителя», а також презентації школи молодого вчителя.

Молоді педагоги, а їх у школі молодого вчителя 13, були активними учасниками усіх заходів та проявили себе творчими, енергійними та цілеспрямованими.

Презентація школи молодого вчителя «На крилах молодості», яка відбулась 13 травня 2014 року, стала заключним етапом декадника та надала можливість кожному педагогу продемонструвати своє уявлення про сучасного молодого вчителя та поділитись враженнями про роботу у школі. Щирі слова подяки за свої перші учительські кроки молоді педагоги адресували вчителям-наставникам.

Творчих успіхів та наснаги на початку їх учительського шляху побажали молодим педагогам директор закладу Г.С.Розторгуєва та керівник ШМВ заступник директора з навчально-виховної роботи Л.В.Кривцун. А за активну участь у роботі ШМВ вручили кожному молодому спеціалісту символічний подарунок - світлини «Мої перші кроки до майстерності».

Завершенням презентації стало вручення дипломів про закінчення школи молодого вчителя педагогам-випускникам Я.М.Дибчук та О.В.Гайдібаді, а також нагородження грамотами за сумлінну працю їх наставників Н.П.Коцан та О.С.Омельчук.

  

![](/assets/tiger-1400754127.jpg)  

  

![](/assets/tiger-1400754264.jpg)

  

![](/assets/tiger-1400754315.jpg)  

  

![](/assets/tiger-1400754673.jpg)  

  

![](/assets/tiger-1400754828.jpg)  

  

![](/assets/tiger-1400754426.jpg)  

  

![](/assets/tiger-1400754464.jpg)  

  

![](/assets/tiger-1400754503.jpg)  

  
Дата: 2014-05-22 13:34:09