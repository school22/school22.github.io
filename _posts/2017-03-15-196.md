---
layout: post
title:  Семінар заступників директорів з НВР
date:   2017-03-15 20:03:28
---
 **Семінар для заступників директорів з НВР школи ІІ-ІІІ ступенів**

2 березня 2017 рокуна базі закладу відбувся семінар для заступників директорів з навчально-виховної роботи школи ІІ-ІІІ ступенів з теми: «Методичний супровід розвитку та вдосконалення професійних компетентностей педагога як ресурс нової якості освіти».

На заході були присутні директор Департаменту освіти Вінницької міської ради Яценко О.В., заступник директора Департаменту освіти Божок І.В., завідуюча міським методичним кабінетом Москальчук Н.І., методист з навчальних дисциплін ММК Федчишена М.В. 

Відкрив семінар хоровий колектив учнів закладу з композицією про школу. 

Із вступним словом до гостей звернулась директор закладу Розторгуєва Г.С., яка презентувала роботу навчального закладу та його основні досягнення, відзначивши, що тільки успішний вчитель може виховати успішного учня. 

Із системою методичної роботи закладу учасників семінару ознайомила заступник директора з навчально-виховної роботи Кривцун Л.В. 

Майстер-клас з теми власного досвіду «Метод «Трьох сходинок до гармонійного становлення особистості» для заступників директорів провела переможниця Всеукраїнського конкурсу «Учитель року» в номінації «Музичне мистецтво»  Денисевич Л.А. 

В ході практичної частини учасники семінару долучились до роботи творчої лабораторії вчителів початкових класів з теми: «Розвиток креативного мислення або де знайти ВІТАМІН КРЕАТИВНОСТІ» (Максименко Н.В., Керсова І.І.), центру майстерності вчителів англійської мови SKILLS  HUB «Інновації у позакласній роботі з англійської мови. Метод «Кейс» (Сіленко Т.В., Долгіх З.Й.), школи молодого вчителя «Сучасний учитель нової школи: який він?» (Мартинюк І.Д., Полупанова Т.В.). 

У рамках блоку «Шкільна палітра» заступники директорів відвідали музейні експозиції «Від витоків до сьогодення» та «З Україною в серці», презентацію яких провели заступник директора з навчально-виховної роботи Соловйова І.М. та учні 11-х класів Паскар Анастасія, Король Вероніка, Бабчук Юля та Швачич Костянтин під керівництвом вчителя зарубіжної літератури Мельник І.Р. 

Позитивні емоції подарували гостям учасники мюзиклу «Калинова казка», який підготувала творча група у складі вчителів музичного мистецтва Токар І.Г., Денисевич Л.А., початкових класів Москвич В.А. та керівника гуртка Москвич Ю. 

На завершення гості семінару директорів з навчально-виховної роботи висловили теплі слова вдячності на адресу усіх учасників семінару за гарні враження та позитивне спілкування, відзначивши високий рівень проведення заходів. 

 ![](/assets/tiger-1488910846.jpg)

 ![](/assets/tiger-1488910887.jpg)

 ![](/assets/tiger-1488910918.jpg)

 ![](/assets/tiger-1488910957.jpg)

 ![](/assets/tiger-1488910992.jpg)

 ![](/assets/tiger-1488911026.jpg)

 ![](/assets/tiger-1488911065.jpg)

![](/assets/tiger-1488911102.jpg)

 ![](/assets/tiger-1488911139.jpg)

 ![](/assets/tiger-1488911181.jpg)

 ![](/assets/tiger-1488911258.jpg)

 ![](/assets/tiger-1488911307.jpg)

 ![](/assets/tiger-1488911350.jpg)

 ![](/assets/tiger-1488911389.jpg)

 ![](/assets/tiger-1488911416.jpg)

 ![](/assets/tiger-1488911451.jpg)

 ![](/assets/tiger-1488911490.jpg)

 ![](/assets/tiger-1488911530.jpg)

 ![](/assets/tiger-1488911567.jpg)

 ![](/assets/tiger-1488911604.jpg)

 ![](/assets/tiger-1488911629.jpg)

  
Дата: 2017-03-15 20:03:28