---
layout: post
title:  Семінар з англійської мови
date:   2013-02-14 16:45:34
---
Семінар для молодих вчителів англійської мови міста.  

  

   На базі нашого закладу 30 січня 2013 року пройшов практичний семінар для молодих вчителів англійський мови на тему: «Позакласна робота - невід'ємний складник навчально-виховного процесу».  

![](/assets/tiger-1360852592.jpg)

 ![](/assets/tiger-1360852627.jpg)

![](/assets/tiger-1360852651.jpg)

 ![](/assets/tiger-1360852678.jpg)

  Гостинно зустріла наша школа вісімнадцять представників Школи молодого вчителя, стаж у яких до трьох років. Молоді вчителі мали змогу переглянути фото- та відеоматеріали про життя кафедри за останні декілька років, тематичні тижні, робочі засідання, фестивалі, конкурси, тощо. Учні закладу провели для гостей екскурсію по музею школи «Без минулого немає майбутнього» іноземною мовою. На багатьох стендах вони могли ознайомитися з багаторічною історією школи, з її учителями, випускниками та вчительськими династіями, а також дізналися чим живуть її вихованці сьогодні.

 ![](/assets/tiger-1360852814.jpg)

 ![](/assets/tiger-1360852840.jpg)

![](/assets/tiger-1360852865.jpg)

 ![](/assets/tiger-1360852895.jpg)

  Гості переглянули відеоролик про подорож учнів закладу до Великобританії у квітні минулого року. Після чого усі учасники семінару перейшли до практичної частини, під час якої їм розповіли та показали як можна використовувати пісні для зацікавлення учнів у вивченні іноземної мови під час занять. Усі гості в унісон заспівали відому пісню американського співака та композитора Стіві Вандера «I just called to say I love you» («Я просто подзвонив тобі сказати, що я тебе кохаю»). Велике захоплення викликав виступ ансамблю школи, який акапельно виконав уривки декількох пісень іноземною мовою. А завершив музичний фестиваль прекрасний спів дуету сестер-близнюків, учнів восьмого класу, які виконали пісню групи ABBA "Dancing Queen" («Танцююча королева»).  
   Завершила семінар-практикум вистава-мюзикл у актовій залі школи «Снігова Королева» за участю учнів 5-9 класів. Усі глядачі були здивовані майстерністю та умілою грою шкільних акторів, учасників драматичного гуртка.  

 ![](/assets/tiger-1360853025.jpg)

![](/assets/tiger-1360853053.jpg)

 ![](/assets/tiger-1360853078.jpg)

 ![](/assets/tiger-1360853117.jpg)

  
Дата: 2013-02-14 16:45:34