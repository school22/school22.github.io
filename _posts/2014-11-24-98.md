---
layout: post
title:  Педагогічна рада
date:   2014-11-24 21:02:07
---
**ПЕДАГОГІЧНА РАДА **

**ТЕМА: «СТВОРЕННЯ ПОЗИТИВНОГО ІМІДЖУ ЗАКЛАДУ - НЕОДМІННА УМОВА ФУНКЦІОНУВАННЯ СУЧАСНОЇ ШКОЛИ»**

_«Імідж - це мистецтво керувати враженнями»_

_Ервінг Гофман_

13 листопада 2014 року у закладі відбулась педагогічна рада «Створення позитивного іміджу закладу - неодмінна умова функціонування сучасної школи». 

Відкрила засідання педради творча група учнів, батьків, вчителів та випускників закладу «Шкільна родина» під керівництвом заступника директора з виховної роботи Н.В.Кудини, у виступі якої прозвучали теплі слова на адресу школи.

Директор закладу Г.С.Розторгуєва подякувала творчій групі за чудові відгуки про школу і відзначила, що саме учні, батьки і вчителі - це ті цеглини, які створюють міцну будівлю школи та формують її позитивний імідж.

Продовжила засідання педагогічної ради заступник директора з навчально-виховної роботи Л.В.Кривцун, яка за допомогою сугестії «Смайлик» емоційно налаштувала педколектив на продуктивну діяльність, ознайомила присутніх із поняттям «імідж» та визначила актуальність даної теми в умовах відкритості сучасної школи. 

В рамках практичної частини педагоги, працюючи в групах, за допомогою методу «незакінченого речення» обговорили питання «Імідж закладу - це...», а також, використовуючи технологію «SWOT», визначили шляхи формування позитивного іміджу закладу: сильні та слабкі сторони іміджу нашої школи, потенційні сприятливі можливості та ризики формування позитивного іміджу закладу. 

Результати анкетування учасників навчально-виховного процесу з питання «Імідж закладу» представила практичний психолог Н.В.Смалківська. 

Динамічні групи вчителів математики Т.Д.Мельник, Я.М.Дибчук, англійської мови Т.В.Сіленко та початкових класів Л.В.Захарчук, Н.В.Максименко презентували моделі «Імідж сучасного вчителя» та «Модель формування позитивного іміджу закладу». 

Завершилось засідання педагогічної ради притчею «Про старого учителя», після якої заступник директора з навчально-виховної роботи Л.В.Кривцун наголосила, що яким буде наш імідж, залежить тільки від кожного з нас.

В обговоренні проекту рішення педагогічної ради активну участь взяли усі педагоги.

На завершення кожен педагог отримав пам'ятку «Як створити та зберегти імідж закладу».

![](/assets/tiger-1416401839.jpg)![](/assets/tiger-1416401906.jpg)

  
![](/assets/tiger-1416401969.jpg)![](/assets/tiger-1416402004.jpg)

![](/assets/tiger-1416855585.jpg)![](/assets/tiger-1416855697.jpg)  
  
![](/assets/tiger-1416399524.jpg)![](/assets/tiger-1416399555.jpg)  
  
![](/assets/tiger-1416399584.jpg)![](/assets/tiger-1416399631.jpg)  
  
![](/assets/tiger-1416399681.jpg)![](/assets/tiger-1416399727.jpg)  
  
![](/assets/tiger-1416399773.jpg)![](/assets/tiger-1416399818.jpg)  
  
![](/assets/tiger-1416399909.jpg)![](/assets/tiger-1416399955.jpg)  
  
![](/assets/tiger-1416400083.jpg)![](/assets/tiger-1416400116.jpg)

  
Дата: 2014-11-24 21:02:07