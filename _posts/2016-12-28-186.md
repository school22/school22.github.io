---
layout: post
title:  Відкритий урок до Дня писемності і мови
date:   2016-12-28 13:45:21
---
    Відкритий урок української мови вчителя Романюк Ірини Анатоліївни у 7-В класі, присвячений Дню української писемності і мови.

_**Ти постаєш в ясній обнові, як пісня, линеш, рідне слово.**_

_**Ти наше диво калинове, кохана українська мово!**_

_**Дмитро Білоус**_

Слова, відомого українського поета, перекладача, літературного критика \- Дмитра Білоуса, саме про українську мову обрані мною недаремно. Адже не можемо не згадати про те,  що 9 листопада, щорічно, ми відзначаємо День української писемності і мови... Мова - це велике національне надбання,  коштовний скарб із мо­гуття інтелекту і криці моралі, це пісня душі, покладена на слова. У ній досвід, мрії і сподівання мільйонів людей, об'єднаних в єдине ціле - народ.

     Слово, кажуть, здатне  вилікувати, надати крила, піднести над землею..., однак є зворотня сторона: воно може й поранити душу, звести нанівець будь-які надії. Українське слово, настояне на калинових кетягах, виплекане долонями наших  бабусь та дідусів, сховане від лихоліть у вишитому рушничкові, оплакане у піснях та думах... Слово матері, слово Батьківщини... слово  Українське.  Бережіть його, не засмічуйте, бо це наше слово, наша мова!

 ![](/assets/tiger-1482924396.jpg)

 ![](/assets/tiger-1482924425.jpg)

 ![](/assets/tiger-1482924454.jpg)

 ![](/assets/tiger-1482924476.jpg)

![](/assets/tiger-1482924499.jpg)

  
Дата: 2016-12-28 13:45:21