---
layout: post
title:  Фестиваль «Why English?»
date:   2016-03-30 22:00:20
---
Фестиваль проводився в рамках обласної цільової програми роботи з обдарованою учнівською молоддю до 2017 року, на виконання Указу Президента України «Про оголошення 2016 року Роком англійської мови в Україні» з метою пошуку, підтримки, розвитку творчого потенціалу учнів, сприяння та популяризації вивченню англійської мови серед учнів загальноосвітніх навчальних закладів Вінниччини.

Перший заступник директора Департаменту освіти і науки облдержадміністрації Олена Чорна так прокоментувала результати конкурсу: «Діти у своїх відеороликах старались показати для чого треба вивчати англійську мову, що для них вона може значити в майбутньому - і в професійному плані , і в плані підвищення рівня знань та ознайомлення з навколишнім світом. Конкурсанти засвідчили своїми роботами, що вони реально бачать себе у світі, який не має кордонів . Приємно ще й те, що дуже широкою виявилась географія конкурсу: у ньому взяли участь не лише школи обласного центру, але і райцентрів області і навіть сільські школи. Тож конкурс безумовно став стимулом як для школярів до більш ретельного вивчення англійської , так і для їхніх викладачів».

Організатор кінофестивалю відеороликів «Why English?» , голова журі конкурсу, проректор з науково-педагогічної роботи та міжнародного співробітництва КВНЗ «Вінницька академія неперервної освіти» Олена Герасімова зазначила: «У кінофестивалі взяли участь учні середніх загальноосвітніх навчальних закладів І-ІІІ ст. 20 районів Вінницької області та 24 середніх загальноосвітніх навчальних закладів І-ІІІ ст. міста Вінниці. На конкурс було подано 70 відеороликів у номінаціях серед учнів 5-11 класів:«Кращий відеоролик серед учнів 5-7 класів»; «Кращий відеоролик серед учнів 8-9 класів»; «Кращий відеоролик серед учнів 10-11 класів», крім того«Кращий відеоролик за підсумками он-лайн голосування».

Лауреатами у кожній номінації стали по 5 творчих команд, які створювали презентаційний відеоролик від навчального закладу. Усіх їх по черзі запрошували на сцену, де учні розповідали про історію та мотивацію для створення конкурсних робіт.

Після цього усі команди отримали дипломи лауреатів та подарунки.

Тож за рішенням конкурсної комісії призові місця розподілились так:

У номінації 5-7 кл.

1 місце - Загальноосвітня школа І-ІІІ ст. №16 Вінницької міської ради (учні 7-А кл.)

2- Загальноосвітня школа І-ІІІ ст. №19 Вінницької міської ради

3- Шаргородська загальноосвітня школа І-ІІІ ст №1 Вінницької області

У номінації 8-9 кл.

1місце - Загальносвітня школа І-ІІІ ст. №4 м. Бар 

2- Гуровецька середня загальноосвітня школа І-ІІІ ступенів Козятинського району 

3- Навчально-виховний комплекс "Загальноосвітній навчальний заклад-дошкільний навчальний заклад" с. Лучинець Мурованокуриловецького району Вінницької області 

У номінації 10-11 кл. 

1 місце - Загальноосвітня школа І-ІІІ ст. №22 Вінницької міської ради 

2- Навчально-виховний комплекс: середня загальноосвітня школа І-ІІІ ступенів - ліцей м.Гайсин Вінницької області

3- Загальноосвітня школа І-ІІІ ст. №27 Вінницької міської ради.

Лауреати та переможці фестивалю отримали дипломи переможців конкурсу та цінні подарунки від громадської організації GoGlobal, Посольства США в Україні, міжнародного освітньо-методичного центру Pearson Dinternal Books, філії НТКУ "Вінницька регіональна дирекція "ВІНТЕРА" та ТОВ "ТРК "Еверест".

![](/assets/tiger-1459364191.jpg)

 ![](/assets/tiger-1459364224.jpg)

 ![](/assets/tiger-1459364262.jpg)

![](/assets/tiger-1459364295.jpg)

 ![](/assets/tiger-1459364321.jpg)

 ![](/assets/tiger-1459364354.jpg)

 ![](/assets/tiger-1459364390.jpg)

  
Дата: 2016-03-30 22:00:20