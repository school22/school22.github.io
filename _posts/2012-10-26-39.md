---
layout: post
title:  Міжнародна співпраця
date:   2012-10-26 10:28:37
---
**Міжнародна співпраця**

 Наприкінці минулого навчального року у Вінниці проходив VII Ювілейний Міжнародний Фестиваль Народної Хореографії "Барвінкове Кружало". Ініціатором проведення фестивалю є відомий Вінницький колектив "Барвінок".

 ![](/assets/tiger-1351233746.jpg)

Цього року на фестиваль прибули представники з різних країн: Росії, Словаччини, Польщі, Грузії, Китаю та Ізраїлю. Звичайно, важко було б спілкуватися з іноземними гостями без допомоги перекладачів. Саме тому викладач іноземних мов нашого закладу Олександр Тарасов був запрошений супроводжувати танцювальний колектив "Джафра", який прилетів зі Святої Землі - Ізраїлю.

![](/assets/tiger-1351234410.jpg)

 ![](/assets/tiger-1351234441.jpg)

Близько двадцяти підлітків арабської національності разом зі своїми керівниками вперше завітали до Вінниці щоб показати свою майстерність народного танцю. Приїхав підтримати своїх учнів також і директор середньої школи містечка Ібіллін Сохель Хаж.

 ![](/assets/tiger-1351234797.jpg)

 ![](/assets/tiger-1351234824.jpg)

 Пан Хаж мав ділову зустріч з начальником департаменту освіти Вінницької міської ради Володимиром Буняком. Освітяни вели розмову про подальшу співпрацю нашого міста з Ізраїлем.

 А вже влітку вчитель ЗШ №22 О. Тарасов був запрошений директором школи м. Ібіллін відвідати Ізраїль. І на початку липня він полетів до Святої Землі разом із колегою зі школи № 6 міста Вінниці Ярославом Лавренчуком.

 ![](/assets/tiger-1351235301.jpg)

 ![](/assets/tiger-1351235344.jpg)

 ![](/assets/tiger-1351235377.jpg)

 ![](/assets/tiger-1351235412.jpg)

Наші вчителі відвідали школи м. Ібіллін,  зустрілися зі своїми ізраїльськими колегами та поспілкувалися з дітьми. Також директор Сохель Хаж організував ділову зустріч для наших колег з інспектором освіти Камалем Шуфанієм. Протягом години вінницькі вчителі вели розмову про подальшу плідну співпрацю між школами нашого міста та ізраїльськими закладами.

![](/assets/tiger-1351235861.jpg)

 ![](/assets/tiger-1351235895.jpg)

![](/assets/tiger-1351235931.jpg)

 ![](/assets/tiger-1351235992.jpg)

![](/assets/tiger-1351236110.jpg)

![](/assets/tiger-1351236227.jpg)

Ізраїльська сторона позитивно налаштована на подальшу спільну взаємодію та зацікавлена у спільних проектах. Сподіваємось, що усі ідеї та задуми невдовзі стануть реальністю.  

  
Дата: 2012-10-26 10:28:37