---
layout: post
title:  Відкриття народознавчої експозиції
date:   2015-01-04 00:12:34
---
![](/assets/tiger-1420322077.png)  

**Добро творити, вірити, кохати  
На цій прадавній сонячній землі,  
І серцем щиро те оберігати,  
Що тут зродилось - на усі віки.**

24 грудня у закладі «Загальноосвітня школа І-ІІІ ступенів №22 Вінницької міської ради» відбулось урочисте відкриття народознавчої експозиції «Від витоків до сьогодення». Створенню цього музею передувала кропітка робота учителів та учнів та батьків. А ідею про відкриття у школі такої експозиції схвалила і всіляко підтримувала директор школи - Галина Семенівна Розторгуєва. Саме тут можна побачити перші кроки творчого пошуку дітей, перший дотик до невичерпної скарбниці культури нашого народу. Адже тут зібрано предмети українського побуту, елементи національного одягу, створено галерею дитячих робіт.

І хочеться назвати тих людей, без яких не було б цього музею, які вклали серце і душу в його створення. Це - Розторгуєва Галина Семенівна, Чернищук Наталія Володимирівна, Коцан Надія Пантелеймонівна, Кутова Тетяна Федорівна, Зерук Світлана Михайлівна, Чабан Олександр Володимирович, Вішталюк Андрій Петрович, Патик Валерій Іванович, а також Глівінська Любов Федорівна, Самойленко Олена Михайлівна, Попик Ірина Миколаївна, Гончарук Андрій Михайлович. Але особливу подяку ми хочемо виразити людині, яка надихнула всіх на створення такої експозиції - це учитель математики Коцан Надія Пантелеймонівна.

Директор школи Галина Семенівна Розторгуєва урочисто відкрила музей і перерізала святкову стрічку. Долучились до свята і учениці 3-А класу, які із задоволенням виконали танок з рушниками. А от дівчата 6-Г класу протягом усього дійства показали, як довгими зимовими вечорами, зібравшись на досвітки, дівчата й жінки проводили свій вільний час: створювали вишиванки, готували полотно, ткали рядна, співали та танцювали - творили красиве й корисне. Ведучими свята були учні 10-их класів: Паскар Владислав - Президент школи та Снісарчук Тетяна - керівник школи «Лідер». На завершення урочистостей учениці 10-А та 11-А класів - Стельмащук Аліна, Снісарчук Тетяна та Федишина Даша заспівали пісню про Україну, а потім всі присутні у родинному колі скуштували святковий коровай.

**Хвилюється прапор наш жовто-блакитний,  
У радості й горі єднає людей.  
І двері музею відкриті привітно  
Для всіх поколінь, хто йде в завтрашній день.**

 ![](/assets/tiger-1420322202.jpg)

 ![](/assets/tiger-1420322273.jpg)

 ![](/assets/tiger-1420322318.jpg)

 ![](/assets/tiger-1420322358.jpg)

  ![](/assets/tiger-1420322437.jpg)

 ![](/assets/tiger-1420322486.jpg)

![](/assets/tiger-1420322530.jpg)

![](/assets/tiger-1420322567.jpg)

 ![](/assets/tiger-1420322632.jpg)

![](/assets/tiger-1420322679.jpg)

![](/assets/tiger-1420322719.jpg)

![](/assets/tiger-1420322754.jpg)

![](/assets/tiger-1420322799.jpg)

![](/assets/tiger-1420322862.jpg)

![](/assets/tiger-1420322898.jpg)

![](/assets/tiger-1420322950.jpg)

![](/assets/tiger-1420322994.jpg)

  
Дата: 2015-01-04 00:12:34