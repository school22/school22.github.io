---
layout: page
title:  Кафедра початкової освіти
---
 **Школа І ступеня**

 **Щодня поспішаємо зранку до школи,**

**Щоб двері найменшим в світ знань відчинить,**

** Щоб творчості іскру і віру у себе**

** У кожному серці зуміть запалить.**

 Дім починається з фундаменту, а наша школа - з її початкової ланки, яка приймає дитину такою, як вона є, і допомагає їй ставати розвиненою, освіченою людиною.

 Професія першого вчителя унікальна, неповторна, життєдайна. Саме він відкриває нову «шкільну епоху» дитинства, спрямовує невичерпну дитячу енергію через любов, розумну вимогливість, виховує повагу малюків до свого нового статусу, виписує школярську долю. Головне завдання своє вчителі початкової школи вбачають у розкритті індивідуальності кожної дитини, тому що розуміють: від того, якими будуть перші шкільні роки вихованців, залежить усе їхнє подальше навчання і майбутній життєвий шлях.

** Девізом нашої роботи стали слова Ш. Амонашвілі:**

**«Нехай учитель поспішає до дітей, радіє кожній зустрічі з ними, тоді й діти поспішатимуть у школу і щиро радітимуть кожній зустрічі зі своїм учителем».**

 ![](/assets/tiger-1297251983.jpg)

Розуміючи потреби сучасної школи, вчителі кафедри початкової освіти закладу працюють над методологічною переорієнтацією навчально-виховного процесу та розробкою функціонування початкової школи «Веселкове суцвіття дитинства» для самовираження та самоствердження особистості молодшого школяра.

**Веселка - це радість, усміхнене сонце,**

**Яке зазирне у відкрите віконце.**

**Веселка із квітів килим яскравий,**

**Веселка - місточок для гри і забави.**

**Веселка - це стежка у небі барвиста,**

**Веселка - це кольорове намисто.**

**Веселка - це свято, усміхнені друзі,**

**Веселка - метелик яскравий у лузі.**

**Веселка - добро, без якого на світі**

**Не можуть прожити дорослі і діти.**

**Найголовніше для вас, любі діти,**

**Бачити радість навкруг і радіти.**

**Вчитись її по краплинах збирати**

**І один одному її дарувати.**

 Чільне місце в роботі початкової школи посідає патріотичне виховання, яке починається з любові до рідної домівки, рідної школи, міста, рідної мови та гордості за свій рідний край, свою державу. Вчителі початкової школи намагаються виховувати своїх учнів так, щоб вони пишалися своєю школою. Початкова школа має свій гімн «Веселковий рідний край», свій прапор, свій герб «Веселкове суцвіття».  

![](/assets/tiger-1297252103.jpg)

       Під терміном «Веселкове суцвіття дитинства» вчителі початкової школи розуміють роботу по створенню комплексного, здоров'язберігаючого середовища, що надає психологічну, педагогічну, соціальну підтримку кожній дитині початкової школи.  

 ![](/assets/tiger-1297252235.jpg)

В Сухомлинський писав, що кожна нормальна дитина іде в школу з вогником в душі, а завдання педагога цей вогник підтримати, щоб він не погас. Тому в роботі вчителів початкової школи виникають питання:

· Як не погасити вогник цікавості дитини, а розпалити справжній факел?

· Як навчити дитину вчитися?

· Як уникнути пасивності учнів на уроках?

· Як «свій» урок зробити «їхнім» уроком?

· Як учительське «треба» перетворити на учнівське «хочу»?

 Відповіді на ці та інші запитання педагоги початкової школи знаходять, впроваджуючи у практичну роботу інноваційні технології та ігрові прийоми, придумуючи щось своє, що дає можливість учням не відсиджувати, а проявляти себе - як особистість, партнер, команда.

 Учителі початкових класів закладу - це люди не тільки з життєвим досвідом, а й з великим педагогічним багажем, люди активні, енергійні, завзяті, з невичерпним прагненням творчої діяльності. Оскільки педагог не може бути пересічною людиною, вчителі початкової школи постійно працюють над собою, займаються самоосвітою, вдосконаленням педагогічної майстерності, про що свідчить динаміка розвитку колективу початкової школи закладу.  

 ![](/assets/tiger-1297252349.jpg)

**Дитина - наче** **паросток тендітний**

**Свої долоньки сонцю простягає.**

**І тягнеться увись росточок плідний**

**Йому потрібні догляд і душа.**

**Учителі! На вас стоять держави,**

**І вам майбутнє на Землі вершить.**

**Відтак, плекайте сад, бо він не дасть врожаю,**

**Як добре не подбає садівник.**  

 ![](/assets/tiger-1297252433.jpg)

Основним принципом роботи вчителів початкової школи є використання сучасних досягнень вікової психології, інноваційних технологій навчання для успішного розвитку пізнавальних, інтелектуальних, творчих, фізичних здібностей школярів початкової школи за умови збереження та підвищення резервів їх фізичного, психічного та соціокультурного здоров'я. У впровадженні інноваційних методів і технологій вчителі початкової школи перш за все керуються п'ятьма основними заповідями: **любити, вірити, знати, поважати та розуміти дитину як основний об'єкт і суб'єкт навчальної діяльності.**

**1.** **Люби дитину!** Любов до дітей - серцевина педагогічної моральності, основа культури вчителя.

**2.** **Вір у дитину!** Без віри в дитину, без довіри до неї вся педагогічна мудрість, усі методи і прийоми навчання і виховання руйнуються, як будиночки з піску.

**3.** **Знай дитину!** Без знання дитини немає навчання, немає виховання, немає справжнього педагога і педагогічного колективу. Якомога глибше знати духовний світ кожної дитини - перше і найважливіше завдання педагога.

**4.** **Поважай дитину!** Не вважай себе спроможним вирішувати ті питання, які належить вирішити юній особистості.

**Розумій дитину!** Вмій поставити себе на її місце, побачити світ її очима, зрозуміти, чим дитина живе, до чого прагне.  

 ![](/assets/tiger-1297252522.jpg)

 Однак інтелектуальний розвиток кожної дитини - не єдина мета, яку ставлять перед собою педагоги початкової школи. Велику увагу вони приділяють моральному та естетичному розвитку своїх вихованців. Цьому сприяє проведення різноманітних розвивальних та виховних заходів. Вже традиційними стали:

*   Посвята першокласників в школярі;  

 ![](/assets/tiger-1297252617.jpg)

*   Проведення «Осіннього карнавалу»;

    ![](/assets/tiger-1297252744.jpg)

*   Інтелектуальна гра «Веселий потяг знань»;

![](/assets/tiger-1297252838.jpg)

*   Проведення декадника початкової школи «Кожна дитина талановита»;

![](/assets/tiger-1297252961.jpg)

*   Проведення виставок дитячої творчості;

  ![](/assets/tiger-1297253042.jpg)

 ![](/assets/tiger-1297253102.jpg)

*   Весняне свято «Мати й дитина - два серця гарячих»;

![](/assets/tiger-1297253300.jpg)

*   «Прощання з початковою школою»;

  ![](/assets/tiger-1297253621.jpg)

*   «Букварикове свято».

![](/assets/tiger-1297253936.jpg)

*   Акції милосердя «Допомогти так легко» (до дня Святого Миколая).  

![](/assets/tiger-1297254035.jpg)

*   Виховні проекти «Довкілля», «Родинне дерево»;  

![](/assets/tiger-1297254164.jpg)

*   Свято творчості;

![](/assets/tiger-1297255283.jpg)  

*   День здоров'я;

![](/assets/tiger-1297255364.jpg)

 ![](/assets/tiger-1297255432.jpg)

 ![](/assets/tiger-1297255493.jpg)

*   Діяльність дитячої організації "Веселкове суцвіття».

   ![](/assets/tiger-1297255664.jpg)

**Ми повинні дитину побачити,**

**Не пройти, не минути, розкрити.**

**Тож, маленька Людино, щасти тобі,**

                    **Виростай і мужній, вчись творити.**  

 ![](/assets/tiger-1297255845.jpg)

       Вчителі початкової школи враховують той факт, що особистість учня формується і розвивається під впливом багатьох факторів: об'єктивних і суб'єктивних, природних і суспільних, внутрішніх і зовнішніх, незалежних і залежних від волі і свідомості учнів, тобто від середовища в якому знаходиться дитина. Адже Т.С. Шацький писав: «Середовище є для дитини і джерелом знань, і джерелом емоційних переживань, і об'єктом колективної турботи.  

 ![](/assets/tiger-1297255986.jpg)

Мета нашої роботи \- Людина. Для того щоб кожна така особистість могла розвиватися, потрібно створити відповідне середовище. Сприятливе для розвитку. Саме таке середовище створене вчителями початкової школи:

*   Змістовна зайнятість дітей у позаурочний час (система роботи гуртків та факультативів).

![](/assets/tiger-1297256103.jpg)

*   Поєднання задач навчально-виховного процесу і поза навчальної освіти (заняття дітей у школі мистецтв, Будинку дітей та юнацтва, спортивних секціях, клубах сучасного, бального та спортивного танцю).

  ![](/assets/tiger-1297256694.jpg)

*    Розширення світогляду (екскурсії, турпоходи по рідному краю з відвідуванням музеїв, історичних пам'яток).

  ![](/assets/tiger-1297256881.jpg)

 ![](/assets/tiger-1297256962.jpg)

*   Залучення батьків до спільної діяльності (робота батьківського університету).